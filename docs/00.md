**00 مقدمه**

**0.1 این کتاب درباره چیست؟**

پایگاه‌ داده‌ها جعبه‌های سیاه نیستند. با ساختن یک پایگاه داده از صفر، آنها را بهتر درک میکنیم!
این کتاب یک راهنمای قدم‌به‌قدم برای پیاده‌سازی یک پایگاه داده‌ی پایدار حداقلی ارائه می‌دهد. پیاده‌سازی به صورت تدریجی انجام می‌شود. ابتدا با یک درخت بی (B-Tree) شروع می‌کنیم، سپس یک فروشگاه کلید-مقدار (Key-Value) ساده و در نهایت به یک پایگاه داده رابطه‌ای کوچک می‌رسیم.

این کتاب بیشتر روی ایده‌های مهم تمرکز دارد تا جزئیات پیاده‌سازی. پایگاه‌ داده‌های واقعی پیچیده‌تر و سخت‌تر برای درک هستند. اما ما می‌توانیم از نسخه‌ای ساده‌شده سریع‌تر و آسان‌تر یاد بگیریم. روش "از صفر" شما را مجبور می‌کند که عمیق‌تر یاد بگیرید.

اگرچه این کتاب کوتاه است و پیاده‌سازی آن ساده، اما سه موضوع مهم را پوشش می‌دهد:

**پایداری**. چگونه از دست رفتن یا خراب شدن داده‌های خود جلوگیری کنیم. بازیابی داده‌ها پس از خرابی.

**ایندکس‌گذاری**. جستجو و مدیریت کارآمد داده‌ها.  (B Tree).

**همزمانی**. چگونه درخواست‌های تعداد زیادی از کلاینت‌ها را مدیریت کنیم. و تراکنش‌ها.

اگر فقط ایده‌های مبهمی مانند "دیتابیس ها فقط داده ها را ذخیره میکنند" یا "ایندکس‌ها سریع هستند" دارید، این کتاب برای شماست.

**0.2 چگونه از این کتاب استفاده کنیم؟**

این کتاب از یک رویکرد گام‌به‌گام استفاده می‌کند. هر گام بر اساس گام قبلی ساخته شده و مفهومی جدید اضافه می‌کند.
این کتاب از زبان Golang برای نمونه‌کدها استفاده می‌کند، اما موضوعات مطرح شده مستقل از زبان برنامه‌نویسی هستند.
توصیه می‌شود خوانندگان نسخه‌ی خودشان از یک پایگاه داده را کدنویسی کنند و صرفاً به خواندن متن بسنده نکنند.

پیش‌نویس فصل‌ها در وب‌سایت رسمی قابل دسترسی است:
https://build-your-own.org

**(Persistence)0.3 موضوع اول: پایداری**
چرا به پایگاه‌ داده‌ها نیاز داریم؟ چرا داده‌ها را مستقیماً در فایل‌ها ذخیره نکنیم؟
اولین موضوع ما پایداری است.
اگر فرآیند شما در میانه راه هنگام نوشتن به یک فایل خراب شود یا برق قطع شود، وضعیت فایل چگونه خواهد بود؟
* آیا فایل فقط آخرین نوشتن را از دست می‌دهد؟
* یا به یک فایل نیمه‌نوشته تبدیل می‌شود؟
* یا به حالتی حتی بدتر و خراب‌تر تبدیل می‌شود؟

هرکدام از این نتایج ممکن است رخ دهد. وقتی شما به سادگی داده‌ها را در فایل‌ها می‌نویسید،
تضمینی وجود ندارد که داده‌ها به طور کامل روی دیسک باقی بمانند.
این موضوع یکی از دغدغه های اصلی پایگاه‌ داده‌ها است.
یک پایگاه داده پس از یک خاموشی ناگهانی به حالتی قابل استفاده بازیابی می‌شود.

**آیا می‌توانیم بدون استفاده از یک پایگاه داده به پایداری برسیم؟**
بله راهی وجود دارد


* کل مجموعه‌داده به‌روزشده را در یک فایل جدید بنویسید.
دستور **fsync** را روی فایل جدید اجرا کنید.
* فایل قدیمی را با تغییر نام فایل جدید به فایل قدیمی بازنویسی کنید، که این عمل توسط سیستم‌فایل‌ها به‌صورت اتمیک تضمین می‌شود.
* این روش فقط زمانی قابل قبول است که مجموعه‌داده کوچک باشد. اما یک پایگاه‌ داده مانند SQLite می‌تواند به‌روزرسانی‌های تدریجی انجام دهد.

**0.4 موضوع دوم: ایندکس‌گذاری**

دو نوع مختلف از کوئری‌های پایگاه داده وجود دارد:

تحلیلی (OLAP): این کوئری‌ها معمولاً حجم زیادی از داده را شامل می‌شوند و شامل عملیات‌هایی مانند تجمیع، گروه‌بندی یا اتصال (join) هستند.
تراکنشی (OLTP): برعکس، این کوئری‌ها معمولاً فقط به مقدار کمی از داده‌های ایندکس‌شده دسترسی پیدا می‌کنند. رایج‌ترین انواع این کوئری‌ها شامل کوئری‌های نقطه‌ای ایندکس‌شده (indexed point queries) و کوئری‌های بازه‌ای ایندکس‌شده (indexed range queries) هستند.
توجه: کلمه "تراکنشی" در اینجا به تراکنش‌های پایگاه داده‌ای که ممکن است با آن آشنا باشید ارتباط ندارد. اصطلاحات کامپیوتری اغلب معانی متفاوتی دارند. این کتاب تنها روی تکنیک‌های OLTP تمرکز دارد.

چرا ایندکس‌گذاری اهمیت دارد؟
اگرچه بسیاری از برنامه‌ها سیستم‌های بلادرنگ نیستند، بیشتر نرم‌افزارهایی که کاربران با آن‌ها سر و کار دارند باید در زمان معقول (کوتاه) و با استفاده از منابع معقول (مانند حافظه و I/O) پاسخ دهند. این نیاز در دسته‌بندی OLTP قرار می‌گیرد.

چگونه می‌توانیم داده‌ها را سریع پیدا کنیم؟
حتی اگر مجموعه داده‌ها بزرگ باشد، باید بتوانیم آن‌ها را در زمان O(log(n)) پیدا کنیم. اینجاست که ایندکس‌ها اهمیت پیدا می‌کنند.

اگر جنبه پایداری را نادیده بگیریم و فرض کنیم که مجموعه داده‌ها در حافظه جا می‌شوند، مسئله یافتن سریع داده‌ها مربوط به ساختار داده‌ها (Data Structures) است.
ساختار داده‌هایی که روی دیسک ماندگار می‌شوند تا برای جستجوی داده استفاده شوند، در سیستم‌های پایگاه داده به عنوان ایندکس شناخته می‌شوند. ایندکس‌های پایگاه داده می‌توانند از اندازه حافظه بزرگ‌تر باشند. یک ضرب‌المثل وجود دارد:
"اگر مشکل شما در حافظه جا می‌شود، پس یک مشکل آسان است."

ساختارهای داده رایج برای ایندکس‌گذاری شامل B-Trees و LSM-Trees هستند.

0.5 موضوع سوم: هم‌زمانی (Concurrency)
برنامه‌های مدرن و همچنین پایگاه‌های داده همه کارها را به صورت ترتیبی انجام نمی‌دهند. سطوح مختلفی از هم‌زمانی وجود دارد:

هم‌زمانی بین خوانندگان (Readers).
هم‌زمانی بین خوانندگان و نویسندگان (Readers and Writers): آیا نویسندگان نیاز دارند که دسترسی انحصاری به پایگاه داده داشته باشند؟
حتی پایگاه داده‌های مبتنی بر فایل مانند SQLite نیز از مقداری هم‌زمانی پشتیبانی می‌کنند. با این حال، هم‌زمانی در یک فرآیند آسان‌تر است، و به همین دلیل اکثر سیستم‌های پایگاه داده فقط از طریق یک سرور (Server) قابل دسترسی هستند.

با اضافه شدن هم‌زمانی، برنامه‌ها اغلب نیاز دارند کارهایی را به صورت اتمی انجام دهند، مانند عملیات خواندن-تغییر-نوشتن (Read-Modify-Write).
این نیاز یک مفهوم جدید به پایگاه داده‌ها اضافه می‌کند: تراکنش‌ها (Transactions).